

Budowa
=========

Pancerz
------------

Skrzypłocze posiadają dwudzielny pancerz. Jego przednia część, prosoma, składa się z sześciu lub siedmiu zrośniętych segmentów, a część tylna, opistosoma, z dziesięciu. Opistosoma zakończona jest kolcem ogonowym, telsonem.

Odnóża
-----------

Pod prosomą znajduje się siedem par odnóż; pierwszą są sczękoczułki, drugą nogogłaszczki, a pozostałe pełnią funkcję kroczną.

Pod opistosomą znajduje się siedem kolejnych par. Dwie pełnią rolę genitalii, a pięć pozostałych używane są do pływania, pełnią również funkcję skrzel.

Oczy
---------

Skrzypłocze posiadają dziewięcioro oczu. Dwa złożone z wielu soczewek znajdują się po bokach prosomy, pięcioro na jej środku, a dwa pozostałe na spodzie, koło otworu gębowego.




